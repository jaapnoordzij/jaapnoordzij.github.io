<!DOCTYPE html>
<html>
    <head>
        <title>To Rise Again at a Decent Hour - Credo Quia Absurdum</title>
        <meta charset="utf-8" />
        <link href="https://maxcdn.bootstrapcdn.com/bootstrap/3.3.6/css/bootstrap.min.css" rel="stylesheet" />
        <link href="http://www.jaapnoordzij.nl/theme/css/jumbotron-narrow.css" rel="stylesheet" /> <!-- Jumbotron Narrow Theme -->
        <link href="http://www.jaapnoordzij.nl/theme/css/style.css" rel="stylesheet" /> <!-- This Blog specific styles-->
        <meta name="viewport" content="width=device-width, initial-scale=1, maximum-scale=1">
        <link href="http://www.jaapnoordzij.nl/feeds/all.atom.xml" type="application/atom+xml" rel="alternate" title="Credo Quia Absurdum Full Atom Feed" />
        <link href="http://www.jaapnoordzij.nl/feeds/fictie.atom.xml" type="application/atom+xml" rel="alternate" title="Credo Quia Absurdum Categories Atom Feed" />
    </head>

    <body id="index" class="archive">
        <div class="container">
            <div class="header">
                <ul class="nav nav-pills pull-right">
                    <li class=""><a href="http://www.jaapnoordzij.nl">Home</a></li>
                    <li><a href="http://www.jaapnoordzij.nl/pages/wie-is-jaap-noordzij.html">Wie is Jaap Noordzij</a></li>
                    <li><a href="http://www.jaapnoordzij.nl/archives.html">Archives</a></li>
                </ul>
                <h3 class="text-muted"><a href="http://www.jaapnoordzij.nl">Credo Quia Absurdum</a></h3>
				<h2 class="text-muted"></h2>
             </div>
<section id="content" class="article content">
  <header>
    <h2 class="entry-title">
      <a href="http://www.jaapnoordzij.nl/blog/2014/08/to-rise-again-at-a-decent-hour/" rel="bookmark"
         title="Permalink to To Rise Again at a Decent Hour">To Rise Again at a Decent Hour</a></h2>
 
  </header>
  
     
  <div class="entry-content">
    <p><img width="200" height="200" class="left" src="http://jaapnoordzij.files.wordpress.com/2014/08/20140801-to-rise-again-at-a-decent-hour.jpg"> De Amerikaanse schrijver <a href="https://en.wikipedia.org/wiki/Joshua_Ferris">Joshua Ferris</a> is één van de vier Amerikanen die in 2014 voor het eerst op de <a href="http://www.themanbookerprize.com/news/longlist-2014-announced">Longlist</a> van de <a href="http://www.themanbookerprize.com/man-booker-prize-2014">Man Booker Prize</a> staat.<sup id="fnref:1e"><a class="footnote-ref" href="#fn:1e" rel="footnote">1</a></sup> Met zijn 39 jaar is hij tegelijk de jongste in de groep.  Ferris' boek staat boordevol levensvragen: Wat maakt je leven zinvol ? Is godsdienst méér dan een verzameling rituelen en gebruiken die je een goed gevoel geven ? Als God niet bestaat, hoe modelleer je dan de "taal" van je persoonlijke rituelen ? En bij elkaar opgeteld: kun je als atheïst zélf een systeem van  regels en gebruiken opzetten dat zin aan je leven geeft ? Je moet een beetje van godsdienst-filosofie houden wanneer je begint aan <em>To Rise Again at a Decent Hour</em>, maar als dat zo is dan heb je een geweldig boek te pakken.</p>
<p>Tandarts Paul O'Rourke heeft een goedlopende praktijk aan <em>Park Avenue</em> in New York. Hij is met zijn iPhone (zijn <em>me-machine</em>) actief op blogs van de <em>Boston Red Sox</em> maar verder doet hij niet zoveel op internet. Zijn adoratie van de <em>Sox</em> grenst aan religieuze toewijding en is omgeven met allerlei bijgelovige acties: hij móet vooraf kip eten en hij móet altijd de eerste inning zien en hij mag níet in de kamer zijn tijdens de zesde inning  en ... </p>
<p>Paul's vader was manisch-depressief en heeft zelfmoord gepleegd toen Paul negen jaar oud was. Paul idealiseert de mensen die hij ontmoet maar wanneer ze niet aan zijn hoge verwachtingen voldoen keert hij zich van hen af. Zijn wereldbeeld is dan ook nogal misantropisch. Connie, zijn ex vriendin, die nog altijd in de praktijk op Park Avenue werkt, verwijt hem dan ook dat hij haar "objectiveert". Ze zijn uit elkaar omdat Paul geen kinderen wil. De werkelijke reden is dat hij bang is voor de onvoorwaardelijke liefde die hij zijn kinderen zal moeten geven. In feite staat heel het leven van Paul in het teken van het zoeken naar echte diepgaande contacten.</p>
<p>Zijn cynische wereldbeeld zegt hem dat zijn patiënten hun pijn aan zichzelf te danken hebben. Als ze maar goed zouden flossen en poetsen met een elektrische tandenborstel dan zou het nooit zover zijn gekomen. Maar Paul is ook realistisch genoeg om te beseffen dat het niet altijd zo makkelijk ligt. Dat brengt hem op existentiële vragen over de menselijke conditie en over zoiets als "erfzonde" of "slechte genen". Met veel van zijn patiënten begint hij over metafysische zaken. Een mooi voorbeeld is wanneer een jonge zakenman weigert de gaatjes in zijn kiezen te laten vullen "omdat hij er geen last van heeft".  Paul is verbijsterd. Hoezeer hij ook zijn best doet om de foto's uit te leggen, de man zegt vriendelijk dat hij het allemaal begrijpt maar dat hij het nu eenmaal niet zo ervaart. Een prachtige omgekeerde metafoor over de spanning tussen ervaring en geloof.</p>
<p>Tot zijn verbijstering merkt Paul op een dag dat zijn online identiteit is gehackt. Hij heeft plotseling een website, een Facebook- en een Twitter account. Bovendien reageert iemand onder zijn naam op alle mogelijke sites zoals de Times en de Huffington Post. "Zijn" nogal obscure commentaren verwijzen naar een groot onrecht dat hem en zijn "voorgeslacht" heeft geraakt. Wat erger is: de commentaren lijken antigodsdienstig en antisemitisch. Paul is overtuigd atheïst maar dat betekent helemaal niet dat hij het eens is met die commentaren. Integendeel, hij heeft een grenzeloze bewondering voor gelovigen en de manier waarop ze hun leven inhoud geven. Hij wil die verbondenheid óók ervaren, maar dan zonder een god. </p>
<p>Paul is natuurlijk woedend en probeert degene te vinden die hem dit flikt. Dat lukt hem al snel en tegen het advies van zijn advocaat in gaat hij via email de dialoog met de onbekende aan. Die probeert hem te laten inzien dat Paul een <code>Ulm</code> is, een nazaat van het (bijbelse) volk de Amalekieten. Paul raakt meer en meer geïntrigeerd. Hij is doorlopend bezig met zijn email conversatie en laat zijn werk versloffen. Mensen die hem kennen benaderen hem om vragen te stellen over zijn online activiteiten. Paul ontkent heftig dat hij degene is die de berichten plaatst maar de online-uitingen liggen voldoende dicht tegen zijn eigen overtuiging aan om het hem érg ongemakkelijk te maken. </p>
<p>In de tweede helft van het boek worden de dialogen interessanter. Paul komt dan via de telefoon in rechtstreeks contact met Grant Arthur, de man die zijn account heeft gehackt. Die probeert hem over te halen zijn godloze godsdienst te omarmen. Via de tweets komt hij in contact met een <em>Investment Banker</em> die net als hij op zoek is naar zingeving maar twijfelt aan de benadering van Arthur.  Ook komt hij opnieuw in contact met een oom uit de Joodse familie van Connie, zijn ex. Oom Stuart trekt zich zijn lot aan probeert hem duidelijk te maken wat de Joodse visie op Godsdienst is en wat het verschil is tussen <em>gebruiken</em>, <em>geloof</em> en <em>religie</em>. </p>
<p>Joshua Ferris gooit een groot aantal actuele levensvragen in de lucht maar geeft geen uitgekauwde antwoorden. Hij belicht heel mooi het postmoderne spanningsveld tussen orthodox geloof, religieuze ervaring en atheïsme waarbij hij elk van die benaderingen in zijn waarde laat. Mensen zoeken altijd naar rituelen maar je hoeft hiervoor niet een gelovige te zijn, lees het blad <a href="http://www.happinez.nl/home.htm">Happinez</a> maar. Het leuke van dit boek is dat Ferris je ertoe aanzet om er eens over na te denken hoe de relatie nu precies ligt tussen die rituelen en het doel ervan. Heeft een KFC-kip maal  vóór een wedstrijd een positieve invloed op de uitslag ? Wanneer je je houdt aan God's geboden uit Bijbel of Thora, heeft dat dan dezelfde waarde ? Het is vooral de Joodse familie van Connie die geschokt reageert: rituelen uitvoeren zonder in God te geloven heeft geen zin. Als Christen zeg ik precies hetzelfde. Het zijn niet de rituelen die zin geven, het is de onderliggende waarde. Maar die rituelen zijn ook weer niet zinloos. Kortom - dit is een boek om heerlijk over na te denken nadat je het gelezen hebt. </p>
<p>En overigens ook een humoristisch boek over het alledaagse drukke leven van een tandarts aan de <em>Upper East Side</em>, zijn medewerkers en zijn patiënten. Op Amazon schreef iemand in een reactie : <em>één voordeel: na het lezen van dit boek ga je voortaan met religieuze ijver elke dag opnieuw je tanden flossen</em>, een goede samenvatting. </p>
<p><em>Ik probeer de boeken op Longlist 2014 van de Man Booker Prize allemaal te lezen. Ik heb er op dit moment inmiddels vijf, de drie volgende moet ik nog lenen of kopen. Vijf van de dertien boeken moeten nog uitkomen. Eerlijk gezegd denk ik niet dat dít boek de Shortlist gaat halen, het zal niet iedereen aanspreken.</em></p>
<div class="footnote">
<hr />
<ol>
<li id="fn:1e">
<p>Tot vorig jaar konden alleen Engelstalige schrijvers genomineerd worden uit Engeland en de Commonwealth. Vanaf 2014 mag iedere Engelstalige schrijver genomineerd worden, dus ook Amerikaanse schrijvers.&#160;<a class="footnote-backref" href="#fnref:1e" rev="footnote" title="Jump back to footnote 1 in the text">&#8617;</a></p>
</li>
</ol>
</div>
  </div><!-- /.entry-content -->
   <footer class="post-info text-muted">
    Posted on <abbr class="published" title="2014-08-01T15:30:22+08:00">
      Fri 01 August 2014
    </abbr>
    <address class="vcard author">
      by <a class="url fn" href="http://www.jaapnoordzij.nl/author/jaap-noordzij.html">Jaap Noordzij</a>
    </address> in <a href="http://www.jaapnoordzij.nl/category/fictie.html">Fictie</a> Tagged <a href="http://www.jaapnoordzij.nl/tag/2014.html">2014 </a><a href="http://www.jaapnoordzij.nl/tag/atheisme.html">Atheisme </a><a href="http://www.jaapnoordzij.nl/tag/christelijk.html">christelijk </a><a href="http://www.jaapnoordzij.nl/tag/filosofie.html">filosofie </a><a href="http://www.jaapnoordzij.nl/tag/geloof.html">geloof </a><a href="http://www.jaapnoordzij.nl/tag/joods.html">Joods </a><a href="http://www.jaapnoordzij.nl/tag/joshua-ferris.html">Joshua Ferris </a><a href="http://www.jaapnoordzij.nl/tag/longlist.html">longlist </a><a href="http://www.jaapnoordzij.nl/tag/man-booker-prize.html">Man Booker Prize </a><a href="http://www.jaapnoordzij.nl/tag/relatie.html">relatie </a><a href="http://www.jaapnoordzij.nl/tag/tandarts.html">tandarts </a><a href="http://www.jaapnoordzij.nl/tag/theologie.html">theologie </a>  </footer><!-- /.post-info -->
</section>
    <div class="comment">
        <div id="disqus_thread"></div> <!-- comment app container -->
    </div>
	<!-- Comment BEGIN -->
    <script type="text/javascript">
        var disqus_shortname = 'jnoordzij'; // required: replace example with your forum shortname

        /* * * DON'T EDIT BELOW THIS LINE * * */
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
    <noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
     <!-- Comment END -->
            <footer id="contentinfo" class="footer">
                    <nav class="pull-right bottom-nav">
                        <a href="http://www.jaapnoordzij.nl/feeds/all.atom.xml">RSS</a>
                    </nav>
                    <address id="about" class="vcard body">
                    &copy; <a href="http://www.jaapnoordzij.nl">Credo Quia Absurdum</a> Proudly powered by <a href="http://getpelican.com/">Pelican</a>
                    </address><!-- /#about -->
            </footer><!-- /#contentinfo -->
        </div><!-- container -->
    </body>
</html>