<!DOCTYPE html>
<html>
    <head>
        <title>The Lowland (Twee broers) - Credo Quia Absurdum</title>
        <meta charset="utf-8" />
        <link href="https://maxcdn.bootstrapcdn.com/bootstrap/3.3.6/css/bootstrap.min.css" rel="stylesheet" />
        <link href="http://www.jaapnoordzij.nl/theme/css/jumbotron-narrow.css" rel="stylesheet" /> <!-- Jumbotron Narrow Theme -->
        <link href="http://www.jaapnoordzij.nl/theme/css/style.css" rel="stylesheet" /> <!-- This Blog specific styles-->
        <meta name="viewport" content="width=device-width, initial-scale=1, maximum-scale=1">
        <link href="http://www.jaapnoordzij.nl/feeds/all.atom.xml" type="application/atom+xml" rel="alternate" title="Credo Quia Absurdum Full Atom Feed" />
        <link href="http://www.jaapnoordzij.nl/feeds/fictie.atom.xml" type="application/atom+xml" rel="alternate" title="Credo Quia Absurdum Categories Atom Feed" />
    </head>

    <body id="index" class="archive">
        <div class="container">
            <div class="header">
                <ul class="nav nav-pills pull-right">
                    <li class=""><a href="http://www.jaapnoordzij.nl">Home</a></li>
                    <li><a href="http://www.jaapnoordzij.nl/pages/wie-is-jaap-noordzij.html">Wie is Jaap Noordzij</a></li>
                    <li><a href="http://www.jaapnoordzij.nl/archives.html">Archives</a></li>
                </ul>
                <h3 class="text-muted"><a href="http://www.jaapnoordzij.nl">Credo Quia Absurdum</a></h3>
				<h2 class="text-muted"></h2>
             </div>
<section id="content" class="article content">
  <header>
    <h2 class="entry-title">
      <a href="http://www.jaapnoordzij.nl/blog/2013/12/the-lowland-twee-broers/" rel="bookmark"
         title="Permalink to The Lowland (Twee broers)">The Lowland (Twee broers)</a></h2>
 
  </header>
  
     
  <div class="entry-content">
    <p><img src="https://dl.dropboxusercontent.com/u/192825/blog-img/20160130%20lowland.jpg">De 47 jarige Indisch-Amerikaanse <em>Jhumpa Lahiri</em> woont sinds een paar jaar in Rome. Haar verhalen gaan over ontworteling en vervreemding. Over mensen die geboren zijn in India en wonen in de VS.  Haar ouders zijn verhuisd van West-Bengalen eerst naar Engeland en later naar Rhode Island in de Verenigde Staten. Jhumpa Lahiri is in Londen geboren. In een interview vertelde ze onlangs dat ze door haar verblijf in Rome nu pas écht voelt hoe het is om te wonen in een land waar je de gewoontes en de taal helemaal vanaf het begin moet leren. </p>
<p><em>The Lowland</em> gaat over twee broers, Subhash en Udayan - in het Nederlands heet het boek dan ook <em>Twee broers</em>. Ze groeien op in een arme wijk van Calcutta. De karakters van de broers zijn enorm verschillend: Udayan, de jongste, is een gepassioneerde jongen die altijd het voortouw neemt. Als student en actievoerder raakt hij betrokken bij de Maoïstische partij van Bengalen.  De introverte Subhash is precies het tegenovergestelde. Politiek interesseert hem maar weinig en hij richt zich naar de wensen van zijn ouders.  Subhash gaat oceanografie studeren in Amerika.  Na een paar jaar krijgt hij plotseling bericht dat zijn broer is doodgeschoten door de politie. Hij reist naar zijn ouders in Calcutta. Daar aangekomen neem hij impulsief het besluit te trouwen met Gauri, de jonge bruid van zijn broer. Udayan was uit liefde met haar getrouwd zonder toestemming van zijn ouders. Gauri is zwanger maar Udayan wist dat nog niet. Ze gaat als de vrouw van Subhash met hem terug naar de VS.  Het is een liefdeloos huwelijk. Gauri trekt zich terug in haar studieboeken.  Dochter Bela weet niet beter of Subhash is haar vader. Rond haar tiende verjaardag reizen Bela en Subhash voor een familiebezoek naar Calcutta. De ouders van Subhash leven in het verleden en zijn de dood van hun zoon nooit te boven gekomen, het is een vreemd bezoek.  Wanneer ze terug komen in Amerika blijkt Gauri vertrokken.  Ze laat nooit meer van zich horen. </p>
<p>Lahiri schrijft psychologisch sterke verhalen. Het gaat bij haar nooit zozeer om de gebeurtenissen op zichzelf maar om de context en de innerlijke motivatie van mensen.  Dat levert in dit boek ook weer prachtige beschrijvingen op waarbij de lezer zich sterk betrokken voelt bij elk van de hoofdpersonen. Alleen de motivatie van Gauri komt niet zo goed uit de verf.  Lahiri beschrijft haar als het prototype van de on-moeder die getrouwd is met haar filosofische boeken. Je voelt aan dat er een verbinding is met het korte huwelijk dat ze had met Udayan, haar grote liefde.  Je kunt ook begrijpen dat de traumatische gebeurtenissen in haar leven: de moord op haar man, de prille zwangerschap, het overhaaste huwelijk met Subhash en de vlucht vanuit het drukke Calcutta naar het lege Rhode Island een enorme impact op haar gehad moeten hebben. Maar waarom ze nu precies zo geworden is als ze is laat Jhumpa Lahiri teveel in de lucht hangen.  In feite is Bela, het dochtertje, de centrale figuur in de roman. Ze ontwikkelt zich tot een stille maar maatschappelijk zeer betrokken jonge vrouw. Een bijna perfecte combinatie van haar beide vaders. </p>
<p>Jhumpa Lahiri heeft mooie stijl van schrijven. Voor zover ik weet is dit haar heerste roman en schrijft ze vooral korte verhalen. Ze vertelt een verhaal meestal aan de hand van kleine details. Door het aaneenrijgen van die details zie je een beeld opdoemen van iemands persoonlijkheid en ontwikkeling. Door deze indirecte manier van schrijven zijn haar verhalen complexer dan je zo op het eerste gezicht denkt.  Ik kan er nooit zomaar twee achter elkaar lezen. </p>
<p>Meer informatie :</p>
<ul>
<li><a href="http://nationalbook.tumblr.com/post/66288152793/the-thing-to-remember-is-that-as">Interview National Book Foundation</a> website (genomineerd 2013)</li>
<li><a href="http://cl.ly/0z3B2b0p2t3N">Interview in de Volkskrant</a> bij verschijnen Nederlandse vertaling <em>Twee broers</em></li>
</ul>
<p>The Lowland was de grote kanshebber voor de National Book Award maar heeft hem net niet gewonnen.  Het boek stond in 2013 ook op de shortlist van de Man Booker Prize maar won ook deze onderscheiding niet. </p>
  </div><!-- /.entry-content -->
   <footer class="post-info text-muted">
    Posted on <abbr class="published" title="2013-12-31T00:00:00+01:00">
      Tue 31 December 2013
    </abbr>
    <address class="vcard author">
      by <a class="url fn" href="http://www.jaapnoordzij.nl/author/jaap-noordzij.html">Jaap Noordzij</a>
    </address> in <a href="http://www.jaapnoordzij.nl/category/fictie.html">Fictie</a> Tagged <a href="http://www.jaapnoordzij.nl/tag/2013.html">2013 </a><a href="http://www.jaapnoordzij.nl/tag/cultuurverschillen.html">cultuurverschillen </a><a href="http://www.jaapnoordzij.nl/tag/huwelijk.html">huwelijk </a><a href="http://www.jaapnoordzij.nl/tag/india.html">India </a><a href="http://www.jaapnoordzij.nl/tag/jhumpa-lahiri.html">Jhumpa Lahiri </a><a href="http://www.jaapnoordzij.nl/tag/man-booker-prize.html">Man Booker Prize </a><a href="http://www.jaapnoordzij.nl/tag/verenigde-staten.html">Verenigde Staten </a>  </footer><!-- /.post-info -->
</section>
    <div class="comment">
        <div id="disqus_thread"></div> <!-- comment app container -->
    </div>
	<!-- Comment BEGIN -->
    <script type="text/javascript">
        var disqus_shortname = 'jnoordzij'; // required: replace example with your forum shortname

        /* * * DON'T EDIT BELOW THIS LINE * * */
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
    <noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
     <!-- Comment END -->
            <footer id="contentinfo" class="footer">
                    <nav class="pull-right bottom-nav">
                        <a href="http://www.jaapnoordzij.nl/feeds/all.atom.xml">RSS</a>
                    </nav>
                    <address id="about" class="vcard body">
                    &copy; <a href="http://www.jaapnoordzij.nl">Credo Quia Absurdum</a> Proudly powered by <a href="http://getpelican.com/">Pelican</a>
                    </address><!-- /#about -->
            </footer><!-- /#contentinfo -->
        </div><!-- container -->
    </body>
</html>